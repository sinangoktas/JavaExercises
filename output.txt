ABD Başkanı Donald Trump, halefi Joe Biden'ın 20 Ocak'ta düzenlenecek olan yemin törenine katılmayacağını açıkladı. Trump daha önce başkanlık geçişinin barışçıl şekilde olacağını söylemişti.

Trump'ın Twitter hesabı, ABD Kongre binasını yandaşlarının basmasının
ardından askıya alınmıştı. Twitter hesabı dün tekrar açılan Trump,
yaptığı paylaşımda, "Bana oy veren 75 milyon müthiş Amerikalı vatansever,
Önce Amerika ve Amerika'yı Yeniden Güçlü Yapacağız hareketi, gelecekte uzun bir
süre ciddi bir söz hakkına sahip olacak. Hiçbir şekilde onlara saygısızlık edilemez ve haksız davranılamaz" dedi.